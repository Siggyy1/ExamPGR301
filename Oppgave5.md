Når man skal velge mellom en serverless arkitektur basert på Function-as-a-Service (Faas), som AWS Lambda, og en mikrotjenestebasert arkitektur må man ta i betrakting til ulike implikasjoner, som hvordan systemet designes, hvordan det blir bygd og hvordan det blir vedlikeholdt. Disse valgene kan også påvirke hvordan man jobber innenfor sentrale DevOps-prinsipper. Disse ulikhetene mellom arkitekturene skal bli nå sett på og sammenlignet med utgangspunkt av de sentrale DevOps-prinsippene. 

# Automatisering og kontinuerlig levering, CI/CD. 

I en serverless arkitektur bryter man ofte ned systemet i mange små funksjoner som deployeres individuelt. Dette endrer hvordan CI/CD-pipelines fungerer, siden hver funksjon kan ha sin egen livssyklus, noe som fører til hyppigere og mer isolerte endringer. Det gjør at risikoen for at endringer i en del av systemet påvirke andre deler, betraktelig mye mindre, som gir raskere utrulling og enklere rollbacks ved feil. I tillegg så øker antallet distribusjonsenhetene, som gjør at CI/CD-pipelines blir mer komplekse og vanskeligere å vedlikeholde. Automatiseringsverktøy må kunne håndtere flere funksjoner samtidig, fordi det kan føre til økt operasjonelt arbeid.  
I en mikrotjenesteakitektur derimot, så er CI/CD-pipelinesene som regel knyttet til hele mikrotjenesten, så alle endringene deployeres samlet som en enhet. Dette forenkler prosessen med å redusere antall distribusjonsenheter, som gjør det lettere å holde oversikt. Ulempen med dette er at selv små endringer i koden kan kreve depoyering av hele tjenesten som kan fort føre til lengre deploy-tider og økt risiko for feil. 

# Observability

Observability har betydelige endringer når man går fra en mikrotjenestearkitektur til en serverless arkitektur. I en mikrotjenestearkitektur er overvåking ofte fokusert på tjenestenivået, der verktøy brukes til å spore ytelse, logging og feil på tvers av tjenestens ulike komponenter. Det er som regel lettere å samle inn og korrelere logging og sporing, siden det ofte er færre separate enheter som trenger å overvåkes. 
I en serverless arkitektur så oppstår nye utfordringer siden hver funksjon har sine egne logger og metrikker, som kan gjøre feilsøking vanskeligere og mer komplisert. Funksjonene er som regel kortvarige og skaleres automatisk opp og ned, noe som gjør at en stor mengde logger og sporingsdata blir generert. Dette krever da bruk av avanserte overvåkningsverktøy som kan samle inn og korrelere date fra mange små komponenter. Utfordringer som er spesifikke i en Faas-arkitektur både håndtering av “cold starts”, altså når en funksjon starter etter å ha vært inaktiv i en lang periode, og feilhåndtering på tvers av distribuerte funksjoner.  

# Skalerbarhet og kostnadskontroll 

Når det kommer til skalerbarhet så har serverless arkitektur en stor fordel. Tjenester som AWS Lambda endrer automatisk opp eller ned basert på belastning, noe som fjerner behovet for å manuelt fordele ressursene. Det kan være veldig kostnadseffektivt, siden man bare betaler for det som faktisk blir brukt, som da reduserer sløsing med ressurser som ikke blir brukt. En mulig ulempe er om funksjonene er dårlig optimalisert, for da kan dette føre til overbruk, noe som gjør at kostnadene kan øke veldig uforventet.  
I en mikrotjenestearkitektur har man mer kontroll over hvor mye ressurser som blir brukt, siden alle tjenestene kjører på egne dedikerte containere eller virtuelle maskiner. Dette gjør at man er mer klar over kostnadene og gjør det lettere å planlegge ressursbruk. Men det kan også føre til at man overfyller ressursene for å prøve å håndtere høy belastning, som plutselig kan øke kostnadene hvis det er lavere belastning. Skalerbarheten er derfor mer manuell innenfor mikrotjenester og krever mer innsats for å finne riktig balanse mellom tilgjengelighet og effektiv ressursbruk. 

# Eierskap og ansvar 

Overgang til en serverless arkitektur endrer også hvordan DevOps-teamet klarer å håndtere eierskap og ansvar. I en mikrotjenestearkitektur har teamet ofte ansvar for hele livssyklusen til alle tjenester, som infrastruktur, ytelse og pålitelighet. Dette gjør at teamet får en helhetlig forståelse av hvordan tjenesten fungerer, men det kan også føre til høyere kostnader når det kommer til vedlikehold og mer komplekse prosesser for distribusjons og oppdatering. 

Med en serverless arkitektur er mye av infrastrukturen tatt bort, noe som gjør at arbeidsmengden som er knyttet til drift og vedlikehold blir mye mindre. Dette gjør at DevOps-teamet kan tenkte mer på logikken i en applikasjon istedenfor infrastrukturen. I tillegg må de forholde seg til mange små komponenter, det kan muligens føre til litt splittelse i hva teamet holder på med. Dette kan føre til at det blir vanskeligere å spore kostnadene, siden det er mange små funksjoner som bidrar til det totale forbruket.  
 

For å oppsummere, så er valget mellom serverless og mikrotjenestearkitektur ikke veldig lett siden det avhenger av hvordan prosjekt man har, og hva disse kravene for prosjektet er. Siden serverless har mye fordeler som automatisk skalering, mindre ansvar for å drift og vedlikehold, og er raskere å sjekke og lansere nye funksjoner hvis ønskelig.  
Mikrotjenester derimot gir mer kontroll og er mer forutsigbart med tanke på ressursbruk og kostnader. Men den krever ofte mer operasjonell innsats og manuell skalering, som kan gjøre at man får mer å gjøre som team. 